20

appelletur, nemo nisi de asino cogitet, quis hoc contenderit, et Ennius simia inquit
quam similis turpissima bestia nobis. Hoc autem in ambiguo relinquere, ut ex adver-
sarii demum responso legentes comperiant, cuius pecudis caput dicatur, non nimis
prudentis esse consilii videtur. Quare si interpolator asini vocem addidit, scriptoris
socordiam aliqua parte sublevasse iudicandus est. At, inquiunt, collocatio prodit manum
interpolatricem: audio eos turpissimae pecudis caput asini consecratum venerari. Hoc
ergo est quod vindicari oporteat, ut si forte contigerit, interpolati suspicione nomen
levetur. Ac nos dum haec legimus quae sunt apud Festum p. 146, 29 Th. — minimi
habeatur (flamen) Pomonalis quod Pomona levissimo fructui aqrorum praesidet pomis,
videmur eandem orationis formam agnoscere quae est apud Minucium, turpissimae
pecudis caput asini consecratum venerari,· et si Paulus diaconus Festina illa sic refert
quod Pomona levissimo fructui aqrorum praesidet, id est pomis, non est quod eas
voculas aut Festo addamus aut Minucio, sed apertius ratio indicatur qua descriptioni
nomen appositi loco sed media voce interiecta adnectitur. Hoc vero genere apposi-
torum saepius usi sunt veteres, velut Seneca scribit ad Marciam 1, 4 si illum ob duas
res pulcherrimas in oblivionem coniectum eloquentiam et libertatem non eruisse& arti·
ficiosius paulo sed in summa rei compariter Apuleius Metam. 6, 15 optimi Iovis reqalis
ales illa repente propansis utrimque pinnis affuit rapax aquila ,· et ibidem 6, 12 inde
de fluvio musicae suavis nutricula leni crepitu dulcis aurae divinitus inspirata sic vati-
cinatur arundo viridis. Cadit autem haec ratio maxime in nomina propria illo modo,
b. e. seorsum a praemissa laudatione, adiecta, velut apud Ciceronem pro Sestio c. 3, 7
ducit uxorem patre vivo optimi et calamitosissimi viri filiam L. Scipionis. Putamus
enim hoc revera idem genus esse, aut quid hoc differre dicimus sive a Minucii verbis
turpissimae pecudis caput asini consecratum, sive a Festi levissimo fructui aprorum
praesidet pomis, reliquisque quae attulimus. Sed addimus alia3 pro Muren. 9, 20
fortissimo et sapientissimo viro, summo imperatori leyatus L. Lucullo fuit; ubi non defuit
qui nomen proprium demendum censeret. Nempe sic solent praeclari critici: subitis
opinionibus abrepti culpant damnant delent: quod ipsis placet tantum consulere, num-
quam quid veteribus probatum fuerit, accurata observatione persequi. Itaque in his
quae Cicero scribit ad Atticum (1, 19, 8) ut crebro mihi vafer ille Siculus insusurret
Epicharmus cantilenam illam suam νᾶφε nl„ inde a Manutio nomen poetae tantum
non omnes sustulerunt. Sed iidem qui in illa re Manutium probant patienter ferunt
quae leguntur Tusc. disp. 4, 2, 3 qravissimus auctor in Oriqinibus dixit Cato morem apud
maiores hunc epularum fuisse. An vafrum illum Siculum magis notum fuisse quam
Originum scriptorem putant? Collocatio autem nominis utrobique eadem est. In qua
re illud quoque reminiscendum est, veteres nec solum Romanos, etiam Graecos (de
quorum usu nonnulla in prooemio indicis lect. hib. a. 1885s86 p. 10 exposita sunt)
saepe nomina addere solere ubi opus non erat addi sed tantum plenioris ac rotundioris
efficiendae orationis causa. Sed illanunc nos non persequimur: de loco tantum appo-
sitorum agimus. Cuius generis haec etiam enumeramus: de orat. 1, 16, 69 constat,

 

