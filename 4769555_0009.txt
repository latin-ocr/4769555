VNIVERSITATIS LITTERARIAE

FRIDERICAE GVILELMAE

RECTOR ΕΤ SENATVS.

Rriucundus libellus est M. Minucii Felicis cui Octavii nomen inscripsit eius quem
cum Caecilio fidei christianae osore de veri dei cultu se praesente et arbitro facit
contendentem. Quo sermone non sane nimis subtilibus rationibus aut invictis argu-
mentis christianam religionem superstitione Romana superiorem esse demonstratur,
quamquam ne illud quidem ingratum est aspicere quo maxime genere probandi et
redarguendi illa aetate quibusve maledictis aut conviciis inter se utriusque sectae
comites digladiari soliti sint3 sed quae disputantur, ea omnia exquisita sermonis ele·
gantia, nonnumquam artificiosius perpolita, dicuntur, ut licet passim veterum imita-
tionem, Tullianam imprimis, agnoscas, tamen haec nativum quendam leporem orationis
prae se ferre videantur, quo qui legant non possint non valde delectari. Quo magis
dolendum est hunc libellum unius codicis fide niti non optime scripti sed iam multi-
fariam librariorum incuria depravati: quorum errorum bonam partem indefessa pluri-
morum criticorum studia per tria saecula in hunc libellum collata feliciter sustulerunt3
sed restant non ita pauca quae aut nondum suo emendandi genere sanata sunt aut falso
temptata, cum integra sint, interpretis munus requirunt quo ab iniuria criticorum, si fieri
possit, vindicentur. Ex utroque genere hac reveniente scribendi necessitate nonnulla
promere paucisque disceptare volumus, ita rati, posse etiam in huius generis et aetatis
libro exemplis doceri quid severitas argumentandi poscat aut repudiet, et cum subinde
accidat ut ad huius scriptoris consuetudinem declarandam tuendamve latius vagemur,
continget fortasse etiam ultra huius libelli cancellos quod utile sit afferre.

1.

 

